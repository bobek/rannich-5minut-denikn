
#import "@preview/cades:0.3.1": qr-code
#set page(
  paper: "a4",
  columns: 2,
  margin: 1cm,
  footer: context [
  *Ranních 5 minut -- úterý -- 2026-01-06T01:07:23+01:00*
    #h(1fr)
    #counter(page).display(
      "1/1",
      both: true,
    )
  ]
)

#set columns(gutter: 12pt)
#set text(
  font: "Franklin Gothic FS",
  size: 10pt,
)

#let separator(
  width: 60%,
  stroke: 0.5pt,
  top-gap: 0.1em,
  bottom-gap: 0.1em,
) = {
  v(top-gap)
  align(center)[
    #line(length: width, stroke: stroke)
  ]
  v(bottom-gap)
}

= Babiš potvrdil, že prezidentovi ponese nominaci Turka na ministra
_Vydáno: 2026-01-06T01:07:23+01:00, úterý_

1.
Premiér Andrej Babiš navrhne čestného prezidenta Motoristů Filipa Turka na post ministra životního prostředí.
- „Jednali jsme o tom ráno na koaliční radě a dohodli jsme se, že to \[návrh na jmenování prezidentovi\] tam ponesu,“ řekl Babiš.
- Turek by podle Babiše měl dostat šanci stát se ministrem a přesvědčit veřejnost, že si svoji minulost i různé výroky chce odpracovat.
- Babiš se s prezidentem setká ve středu na Pražském hradě na novoročním obědě.
- Pozice prezidenta Petra Pavla ohledně jmenování Filipa Turka ministrem životního prostředí se nijak nemění, řekl Hrad České televizi.
- Pavel už v minulosti několikrát naznačil, že Turka ministrem jakéhokoliv rezortu nejmenuje.

#separator()
2.
Sesazený venezuelský prezident Nicolás Maduro byl předveden před soud v New Yorku, aby čelil obviněním z narkoterorismu.
Zadržený venezuelský diktátor Nicolás Maduro. Foto: Truth Social Donalda Trumpa
- Právě tato obvinění využila Trumpova administrativa jako odůvodnění pro jeho dopadení a převoz do New Yorku.
- U soudu venezuelský prezident odmítl všechna obvinění a prohlásil, že byl Spojenými státy zajat.
- „Jsem nevinný. Nejsem vinen ničím, co je zde zmíněno,“ hájil se Maduro.
- Další soudní stání bylo stanoveno na 17. března.

#separator()
3.
Ministr zahraničí Petr Macinka (Motoristé) se včera setkal s ukrajinským velvyslancem v ČR Vasylem Zvaryčem. Šéf diplomacie se s diplomatem sešel poté, co Zvaryč zkritizoval protiukrajinské výroky v novoročním projevu předsedy Sněmovny Tomia Okamury (SPD).
- Podle premiéra Andreje Babiše překročil ukrajinský velvyslanec v Česku diplomatický úzus, když kritizoval novoroční projev šéfa Sněmovny Tomia Okamury.
- Macinka uvedl, že nepovažuje za vhodné, aby velvyslanec cizího státu veřejně hodnotil výroky jednoho z nejvyšších ústavních činitelů ČR.
- Setkání podle Macinky proběhlo v seriózní atmosféře, nemělo jít o předvolání velvyslance. To se v diplomacii používá jako forma protestu nebo vyjádření vážného znepokojení hostitelské země vůči státu, který ambasador zastupuje.

#separator()
4.
Vláda Andreje Babiše (ANO) na včerejším zasedání schválila své programové prohlášení. Mezi hlavní strategické směry vláda řadí levnější energie a energetickou bezpečnost, dostupnost zdravotnictví či bydlení jako veřejný zájem.
Vláda Andreje Babiše. Foto: Gabriel Kuchta, Deník N
- Slibuje také změny důchodového a sociálního systému, což zahrnuje plán zastropovat věk odchodu do důchodu na 65 letech.
- Mezi hlavní priority kabinet řadí také bezpečnost a ochranu občanů.

#separator()
5.
Opakovaná vyjádření amerického prezidenta Donalda Trumpa, že Spojené státy chtějí Grónsko, vyvolávají mezi politickými představiteli této autonomní části Dánského království kritiku.
- Dánská premiérka Frederiksen zdůraznila, že území není na prodej a je chráněno mezinárodním právem i členstvím Dánska v NATO.
- Trump po zásahu ve Venezuele opakovaně tvrdí, že USA Grónsko „potřebují kvůli bezpečnosti“, nevylučuje ani použití síly a jeho okolí tyto nároky dál symbolicky přiživuje.
- Dánsko i Grónsko reagují klidem, Gróňané odmítají stát se součástí USA.
- Severské a většina evropských zemí vyjádřily Dánsku podporu, zatímco reakce EU na americký zásah ve Venezuele byly opatrné ze strachu z narušení vztahů s Washingtonem.

#separator()
Čeští hokejisté do dvaceti let prohráli ve finále juniorského mistrovství světa proti Švédům 2:4. Švédsko si z mládežnického turnaje odváží zlato po čtrnácti letech.

#separator()
Ukrajina prožívá kádrovou cunami. Mění se muži na klíčových postech – nové lídry mají tajné služby i ministerstvo obrany. Analytici se přou o to, co přesně je skutečným cílem Zelenského rošády.
- Ředitele ukrajinské tajné služby proslulého operacemi v ruském týlu Vasyla Maljuka v klíčové funkci šéfa Bezpečnostní služby Ukrajiny (SBU) nahradí generál Jevhenij Chmara, náčelník Centra speciálních operací A.

#separator()
Vláda ANO, SPD a Motoristů souhlasí se záměrem koaličních poslanců nahradit služební zákon normou, která má umožnit zeštíhlování státní správy. Na zasedání podpořila normu, podle které se má zaměstnávání státních úředníků víc podobat běžnému pracovnímu poměru a řídit se v zásadě zákoníkem práce.
- Nejvyšší státní tajemník varuje vládu před zrušením služebního zákona. Změna s sebou podle něj nese několik rizik.
- Politici změnu obhajují nutností větší flexibility.

#separator()
„Za Vrbětice mohou Rusové. Měli jsme tyto informace,“ uvedl premiér Andrej Babiš (ANO) k výrokům místopředsedy SPD Radima Fialy, který zpochybnil ruskou vinu za výbuch ve Vrběticích v roce 2014.
- K Okamurově novoročnímu projevu, ve kterém šéf Sněmovny kritizoval ukrajinskou vládu, Babiš řekl, že nemá dopad na zahraniční politiku.
- „Pokud náš koaliční partner něco říká, tak to dopad na zahraniční politiku nemá,“ řekl Babiš.

#separator()
Dosavadní venezuelská viceprezidentka Delcy Rodríguez složila prezidentský slib. Nejvyšší soud Venezuely po sobotním únosu Madura do USA rozhodl, že má kvůli správní kontinuitě a organizaci obrany země funkci hlavy státu zastávat právě Rodríguez.

#separator()
Ministr vnitra Lubomír Metnar (ANO) odvolal generálního ředitele České pošty Miroslava Štěpána. Podnik, který má projít transformací, dočasně povede jeho zástupce Ondřej Škorpil.

#separator()
Ruský útok vážně poškodil energetickou infrastrukturu v Charkově. V Dnipru ruské drony zasáhly podnik vlastněný Američany, v důsledku toho se na silnice vylilo 300 tun ropy.

#separator()
Členové ODS v Olomouckém kraji na krajském sněmu nominovali na předsedu strany bývalého ministra dopravy Martina Kupku .
- Kupka dostal 54 hlasů od 66 přítomných delegátů. O nástupci Petra Fialy v čele strany rozhodne celostátní kongres 17. a 18. ledna.

#separator()
Amsterdamské letiště Schiphol musí znovu rušit lety, celkem neodletělo přes šest stovek spojů. Důvodem jsou nízké teploty, letiště totiž nemá dostatek strojů a personálu pro odmrazení letadel. Problémy trvají již od pátku.

#separator()
Ve věku 101 let v neděli zemřel válečný veterán druhé světové války a generálporučík ve výslužbě Miloslav Masopust, oznámilo ministerstvo obrany.
Český válečný veterán Miloslav Masopust. Foto: Wikimedia Commons
- Masopust byl přímý účastník bojů 1. čs. armádního sboru v SSSR na východní frontě a osvobozování vlasti. Zúčastnil se bojů u Dukly, kde byl raněn.

#separator()
Učitel na gymnáziu v Domažlicích a starosta Semněvic Antonín Kolář se v otevřeném dopise omluvil ukrajinskému velvyslanci za projev šéfa Sněmovny Tomia Okamury.
Na co se v rozhovoru ptáme:
- Co Antonínu Kolářovi ukrajinský velvyslanec napsal v odpovědi na otevřený dopis?
- Co mu v Okamurově projevu vadilo nejvíce?
- Jak reaguje na hejty a negativní reakce?
- Které negativní reakce může použít ve výuce?
- Jak vnímá Okamurův projev z pozice učitele dějepisu a češtiny?
- Jak petici přijala učitelská komunita?

#separator()
Americké zajetí venezuelského prezidenta Madura ropnými trhy neotřáslo, i když je jihoamerická největší zásobárnou ropy na světě. Vysvětlujeme, co může Trumpův úmysl ovládnout tamní těžbu znamenat pro Česko a zbytek světa.

#separator()
Právník z radnice v brněnském Králově Poli přirovnal ve virálním příspěvku Kláru Šimáčkovou Laurenčíkovou k Josefu Mengelemu.
- Příspěvek po upozornění Deníku N smazal, tou dobou už ho ale viděly desítky tisíc uživatelů.
- Tyl se hájí slovy, že jej napsal v době „hluboké psychické, respektive depresivní indispozice“.
- Městská část, která Tyla zaměstnává, odmítá veřejný výrok svého zaměstnance komentovat, míní, že jde o jeho soukromou aktivitu.

#separator()
Analýza: Vláda Andreje Babiše je u moci několik týdnů a už nyní je jasné, že Česko čeká velká otočka v domácí i zahraniční politice. Co s tím může dělat staronová opozice a kdo se postaví do čela odporu proti změnám, které tlačí ANO s SPD a Motoristy?

#separator()
Odklad rozšíření systému emisních povolenek finančně pomůže spotřebitelům. Dodavatelé energií ale stále zůstávají v nejistotě. V anketě se ptáme:
- Zavedení emisních povolenek ETS2 se má posunout na rok 2028. Uvítali jste toto rozhodnutí? Z jakého důvodu?
- Způsobí vám posun účinnosti nějaké potíže? Například v souvislosti se smlouvami na rok 2027? Jak teď budete postupovat u zákazníků, kteří mají takovou smlouvu uzavřenou?
- Plánujete nabízet zákazníkům fixace zahrnující také rok 2028? Pokud ano, jak budete cenu na rok 2028 zajišťovat?
- Jak odhadujete, že by mohla druhá vlna povolenek zdražit plyn pro domácnosti v roce 2028, nestane-li se ve světě nic neočekávaného?

#separator()
Počasí: Dnes bude polojasno až jasno. Na severozápadě se ojediněle může objevit slabé sněžení. Nejvyšší teploty se budou pohybovat mezi -7 a -2 °C, v 1000 metrech na horách kolem -8 °C.
#separator()
_Zdroj: #link("https://denikn.cz/newsletter/1934206/__trashed-4/")_
#qr-code("https://denikn.cz/newsletter/1934206/__trashed-4/", width: 2cm)
